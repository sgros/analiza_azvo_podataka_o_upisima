Je li i vama dosadilo svake godine čitati jedne te iste stvari vezane za upise na fakultete, veleučilišta, itd.? Svake godine ista stvar, omjer broja onih koji su odabrali nešto i ukupnog broja koji se prima, i manje/više, to je to. Postoji još nekakvih statistika, ali sve to je jednostavno premalo i, u osnovi, neinteresantno. Razlog je što se ne mogu uočiti nikakvi trendovi, niti se mogu dobiti odgovori na vrlo zanimljiva pitanja. Recimo, mene "muče" sljedeća pitanja:

- raste li ponuda studija na temu računarstva u HR, i kojim tempom?
- vezano uz prethodnu točku, pitanje je raste li i potražnja, tj. da li sve više srednjoškolaca upisuje nešto vezano uz računarstvo, odnosno, općenito uz IT?
- da li privatnici povećavaju broj mjesta, ili smanjuju?
- općenito, kakav je trend mjesta koji se nude na privatnim učilištima? Ovo pitanje je bitno jer bi se očekivalo da se privatnici bolje prilagođavaju treutnoj potražnji jer moraju smanjivati troškove. Državne institucije, s druge strane, vjerojatno su tromije, a i sigurnije!
- u tablicama piše koliko studenata je ostvarilo pravo upisa određenog studija, međutim, upišu li doista svi?
- što se dešava s ponudama studija na Engleskom jeziku? Ima li potražnje? Raste li potražnja i koliko?
- što se dešava s redovnim i izvanrednim studijima, posebno u računarstvu gdje su već svi zaposleni?
- koliko je studija po pojedinim gradovima?

Pri tome, treba uzeti u obzir da populacija HR pada što može stvoriti dojam da, primjerice, studijima pada interes. Treba biti oprezan oko takvih stvari.

Dakle, puno je pitanja, a malo odgovora!

# Primjer jedne analize

Sljedeći niz grafova pokazuje za svako državno sveučilište broj srednjoškolaca koji su neki studij s tog sveučilišta stavili kao prvi odabir u ljetnom upisnom roku te je to potom podijeljeno s raspoloživim brojem mjesta. Ono što se može vidjeti iz toga je da državna sveučilišta i dalje dobro kotiraju po pitanju interesa, tj. za jedno mjesto na državnom sveučilištu ima više od jednog kandidata. Ali, primjetan je trend pada zadnjih godina. Što je točno uzrok tome, teško je reći - ipak treba malo dublja analiza. Ono što se ipak može reći, je sljedeće:

- zanimljivo je kako je Hrvatsko katoličko sveučilište u Zagrebu traženo.
- Dubrovnik, Pula i Zadar dosta loše stoje u odnosu na ostala sveučilišta.

![Slika 1](/rezultati/slike/unidu.png){width=50%}

![Slika 2](/rezultati/slike/unihk.png){width=50%}

![Slika 3](/rezultati/slike/unios.png){width=50%}

![Slika 4](/rezultati/slike/unipu.png){width=50%}

![Slika 5](/rezultati/slike/uniri.png){width=50%}

![Slika 6](/rezultati/slike/unisj.png){width=50%}

![Slika 7](/rezultati/slike/unist.png){width=50%}

![Slika 8](/rezultati/slike/unizd.png){width=50%}

![Slika 9](/rezultati/slike/unizg.png){width=50%}

